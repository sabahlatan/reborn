<!DOCTYPE html>
<html class="no-js" lang="tr-tr">
<head>
	<meta charset="UTF-8">
	<meta http-equiv="X-UA-Compatible" content="IE=edge">
	<meta name="viewport" content="width=device-width, initial-scale=1">
	<meta name="theme-color" content="#1b1b1b">
	<title>En Verimli Yabancı Dil Geliştirme Metodları | Sabahlatan</title>
	<script>(function(d,e){d[e]=d[e].replace("no-js","js");})(document.documentElement,"className");</script>
	<meta name="description" content="">
	<link rel="stylesheet" href="/css/bundle.css">
	<link rel="icon" href="/icons/16.png" sizes="16x16" type="image/png">
	<link rel="icon" href="/icons/32.png" sizes="32x32" type="image/png">
		
</head>
<body class="body kind-page">
	<header class="header">
	<a class="logo" href="/">Sabahlatan</a>
	
</header>
	<div class="primary">
	
	<main class="main">
		
		<div class="single block">
			<article class="entry">
				<h1 class="entry__title">En Verimli Yabancı Dil Geliştirme Metodları</h1>
				<div class="entry__content"><p>Bir yabancı dil öğrenebilmenin yegane yolu o dili dinlemek ve konuşmaktan geçer. Kağıt üzerindeki teorik bilgiler orada kalmaya devam eder, bir işe yaraması için pekiştirilmesi gereklidir. Bulunduğunuz ülkede öğrendiğiniz yabancı dili konuşacağınız, pratik yapacağınız başka bir eleman olmaması çok yüksek bir ihtimal. En kesin yol yurtdışına çıkmak olsa da, bu kolay bir iş değil. Bu durumda olsanız dahi bir dili çok iyi bir şekilde öğrenip konuşmanız için çok çeşitli yollar mevcut.</p>
<p>Başta vereceğim metod dil öğrenimi için en uygun yollardan biri olacaktır; yabancı dizi izlemek. Yabancı dizileri sıklıkla takip edenler bu yöntemin ekmeğini farkında olarak veya olmayarak bolca yemektedir. Fakat yalnızca yabancı dil öğrenimine yönelik, çok basit bir dile sahip ve 20 - 30 dakika gibi sürelere sahip bölümlerden oluşan diziler de mevcut. Burada tavsiye edeceğim yapım Extr@ serisi olacak. İngilizce, İspanyolca, Fransızca, Almanca gibi diller için ufak detaylarla birbirinden ayrılan aynı senaryolar kullanılmış farklı dizileri mevcut olsa da, bu firmanın en çok üzerine titrediği seri İngilizce&rsquo;ye yönelik olan. İngilizce dışındaki dillerin serileri İngilizce serinin aksine tamamlanmamış dahi. İngilizce dizi toplam 30 bölümden oluşuyor ve her bölümde hayata dair farklı bir konu işleniyor. Her dizi gibi kimi zaman benim sinirimi hoplatan sululuk bunda da mevcut elbet. Dizinin yanında altyazılar, transkriptler ve İngilizce kurslarından da aşina olunan çalışma kitapları da mevcut. Dizide karakterler gayet anlaşılır bir dilde konuştuğundan yeni başlayan biri için çoğu zaman altyazıya gerek dahi kalmayacaktır. Extr@ İngilizce serisine ulaşmak için herhangi bir arama motorunda &ldquo;Extra English&rdquo; araması yapmanız yeterli. Diğer diller için ise &ldquo;Extra Español&rdquo; benzeri arama terimleri kullanabilirsiniz. Tabii yalnızca bu gibi özel seriler değil, öğrenmek istediğiniz dilde çekilmiş tüm diziler yabancı dilinizi geliştirmenizde büyük yol kat etmenizi sağlayacaktır. Dublaj zırvasından kaçının ve tüm dizi, film gibi yapımları orjinal dilinde altyazılı izleyin.</p>
<p><img src="../images/x_8d362bb5.jpg" alt="Extra English"></p>
<p>Dil öğrenimi için o dili kullanmanın öneminden bahsetmiştik. Bunu tam olarak iletişim kurma yolu ile gerçekleştirebilirsiniz. İnternet henüz ortada yokken ve halkın kullanımına açık bir ağ değilken ülkeler arası mektup arkadaşlıkları yaygındı. Bugün ise bu mirası devam ettiren penpal siteleri mevcut. En bilineni Interpals olan bu sosyal ağlara ulaşmak için &ldquo;Penpal&rdquo; şeklinde bir arama yapmanız yeterli. Bu sitelerden tanışacağınız insanlarla bildiğiniz diller aracılığıyla konuşur ve bu sayede dilinizi git gide geliştirirsiniz. Tanıştığınız insanlarla Skype gibi uygulamalar aracılığı ile sesli görüşmeler yaparak en verimli şekilde bu işlemi gerçekleştirmeniz mümkün. Bu tür siteler genellikle dil değişimi (language exchange) sitesi olarak geçer ve hayatı boş muhabbet olan ufak bir kitle haricinde herkes kendini farklı diller öğrenmeye adamıştır. Interpals sitesini kullandığınızda fark edeceksiniz ki her kullanıcının profilinde bildiği ve o an öğrenmekte olduğu diller yer alır. Kullanıcılar olarak birbirinizin yabancı dil öğrenmesine yardımcı olabilirsiniz. Tüm sosyal ağlarda yabancı insanlarla tanışarak muhabbet etmeniz mümkün olsa da bu tarz siteler tanışmaya dayalı olduğundan ve hedefinize direkt olarak ulaşabileceğinizden daha kolay bir yol sağlar.</p>
<p><img src="../images/1_international-pen-friends.jpg" alt="International pen friendship"></p>
<p>Bu gibi metodların ardındansa gramer, kelime bilgilerinizi geliştirebileceğiniz kitaplar, yayınlar, siteler ve uygulamalar gelir. Bunlar da eksiksiz olarak bir dili öğrenmenin olmazsa olmazlarıdır. Kendinizi sesli veya metin tabanlı olarak test edebileceğiniz bolca uygulama mevcut. Bunları da kullanarak iyi bir gelişme sağlamanız mümkün.</p>
</div>
				
				<footer class="entry__footer">
					
<div class="entry__tags">
			<a class="entry__tag btn" href="/tags/almanca/">almanca</a>
			<a class="entry__tag btn" href="/tags/extr/">extr</a>
			<a class="entry__tag btn" href="/tags/extra/">extra</a>
			<a class="entry__tag btn" href="/tags/extra-english/">extra-english</a>
			<a class="entry__tag btn" href="/tags/extra-espanol/">extra-espanol</a>
			<a class="entry__tag btn" href="/tags/extra-ingilizce/">extra-ingilizce</a>
			<a class="entry__tag btn" href="/tags/fransizca/">fransizca</a>
			<a class="entry__tag btn" href="/tags/ingilizce/">ingilizce</a>
			<a class="entry__tag btn" href="/tags/international/">international</a>
			<a class="entry__tag btn" href="/tags/interpals/">interpals</a>
			<a class="entry__tag btn" href="/tags/ispanyolca/">ispanyolca</a>
			<a class="entry__tag btn" href="/tags/mektup-arkadasligi/">mektup-arkadasligi</a>
			<a class="entry__tag btn" href="/tags/pen-friends/">pen-friends</a>
			<a class="entry__tag btn" href="/tags/pen-pal/">pen-pal</a>
			<a class="entry__tag btn" href="/tags/penpal/">penpal</a>
			<a class="entry__tag btn" href="/tags/uluslararasi/">uluslararasi</a>
			<a class="entry__tag btn" href="/tags/yabanci-dil/">yabanci-dil</a>
			<a class="entry__tag btn" href="/tags/yabanci-dizi/">yabanci-dizi</a>
</div>
					
				</footer>
				
			</article>
		</div>
	</main>
	
	



	

	</div>
	<footer class="footer">
	<div class="footer__copyright">© 2022 Sabahlatan. <span class="footer__copyright-credits">Powered by <a href="https://gohugo.io/" rel="nofollow noopener" target="_blank">Hugo</a> and <a href="https://github.com/vimux/binario" rel="nofollow noopener" target="_blank">Binario</a> theme.</span></div>
</footer>
</body>
</html>